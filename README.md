Створіть просту 3D гру, у якій гравець керує персонажем, що досліджує
лабіринт. Мета гри — знайти вихід із лабіринту, збираючи ключі, уникаючи
перешкод та ворогів.
______________________________________________________________________
Основні елементи:
- Гравець: Вид від першої особи.
- Лабіринт: Проста структура зі стін, що утворює коридори.
- Ключі: Кілька ключів, розкиданих по лабіринту. Гравець повинен
зібрати всі ключі, щоб розблокувати вихід.
- Перешкоди: У лабіринті повинні бути пастки або вороги, яких гравець
має уникати.
______________________________________________________________________
Керування:
- Використовуйте клавіші WASD та клавіші стрілок для пересування.
- Використовуйте мишку для керування камерою персонажа.
- Додайте можливість бігу за допомогою клавіші Shift.
______________________________________________________________________
UI елементи:
- Лічильник ключів: Показує кількість зібраних ключів і загальну
кількість ключів, необхідних для відкриття виходу.
- Лічильник часу: Відображає час, який гравець витрачає на
проходження лабіринту.
- Повідомлення про перемогу: Відображається, коли гравець зібрав усі
ключі та знайшов вихід. У цьому повідомленні має бути дві кнопки:
перезапуск рівня і вихід з гри.
- Повідомлення про поразку: Якщо гравець потрапляє в пастку або
стикається з ворогом, показується повідомлення про поразку. У цьому
повідомленні повинні бути дві кнопки: перезапуск рівня і вихід з гри.
- Вікно паузи: Якщо гравець натискає ESC, то гра зупиняється, і
відображається вікно паузи. У ньому повинні бути дві кнопки:
продовжити і вихід з гри.
- Усі тексти повинні бути зроблені за допомогою TextMesh Pro та
кастомного шрифту на Ваш вибір.
______________________________________________________________________
Додаткові вимоги:
- Додайте звукові ефекти для збирання ключів, кроків персонажа,
активації пасток та зіткнення з ворогами.
- Додайте фонову музику, яку Ви знайдете в Інтернеті.
______________________________________________________________________
Підказки:
- Код гри має бути написаний на C#.
- Додайте коментарі в код англійською мовою.
- Дотримуйтесь принципів чистого коду, ООП та KISS.
- Організуйте файли проекту у відповідні папки.
- Називайте файли проекту чітко та зрозуміло.
- Розділіть UI елементи та ігрові об'єкти на різні слої.
- Завантажте проект на свій GitHub та надайте посилання в листі.
______________________________________________________________________
На що ми дивимося:
- Точність виконання завдання.
- Функціональність гри.
- Якість написаного коду.
- Організація файлів проекту.
- Якість та структура UI.
- Загальна чистота проекту.
- Креативність і творчість.
- Термін виконання: до 5 днів.
